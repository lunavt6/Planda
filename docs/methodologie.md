## Methodologie
![alt text](image.png)
Het ontwikkelingsproces van Planda Beer volgde een iteratieve, gebruiksgerichte aanpak, gebaseerd op een aangepast Triple Diamond-model. In SEM1 lag de nadruk op de discover- en definitiefase, met als doel inzicht te verwerven in routines, opvoedstress en motivatie bij jonge kinderen, en deze inzichten te vertalen naar eerste functionele concepten van Planda Beer.

Discover-fase

In de discover-fase werd de probleemruimte rond ochtend- en avondroutines bij jonge kinderen breed verkend. Het onderzoek richtte zich op het begrijpen van opvoedstress, autonomieontwikkeling en het potentieel van phygital producten om kinderen speels te begeleiden.

De fase startte met user interviews (N=3) met ouders en zorgverleners, waarin knelpunten, motivaties en bestaande strategieën in kaart werden gebracht. Deze gesprekken werden aangevuld met een benchmarkingstudie (N=14) van bestaande hulpmiddelen en producten, gaande van educatieve apps tot fysieke routinehulpen, om zowel marktgaten als inspiratiebronnen te identificeren.

Parallel werd gewerkt aan het scherpstellen van de doelgroep, het uitwerken van eerste conceptideeën en het maken van vroege schetsen. De inzichten werden vertaald naar een persona, die als leidraad diende voor empathie en gebruiksgericht ontwerp. De discover-fase resulteerde in een duidelijk inzichtendocument met noden, frustraties en kansen voor een speelse, niet-digitale of schermvrije ondersteuning van kinderroutines.

Definitiefase

In de definitiefase werd de probleemdefinitie verder verfijnd en vertaald naar concrete interacties en productrichtingen. De gebruikerservaring werd gevisualiseerd aan de hand van een storyboard, waarin duidelijk werd hoe Planda Beer kinderen tijdens hun dagelijkse activiteiten kan begeleiden.

Op basis hiervan werden eerste fysieke en visuele prototypes ontwikkeld, variërend van schetsmodellen tot conceptuele mock-ups. Deze prototypes werden getest in verschillende rondes user feedback (N=3), waarin zowel ouders als kinderen reageerden op de vorm, duidelijkheid van de functies en de speelsheid van het concept.

Daarna volgden de eerste testrondes binnen het kader van Wave 1, waarin conceptual prototypes (N=3) werden onderzocht. Hieruit bleek onder meer dat jonge kinderen intuïtief reageren op lichtsignalen. Naast het gebruikmaken van een ingebouwd scherm werd er ook hier los van een prototype gemaakt zonder scherm. Deze inzichten leidden ook tot een nieuw ontwerpprincipe voor het vervolg: werken met losse, verwisselbare T-shirts waarop taakjes geprint staan, gecombineerd met interne LED-signalen in de beer zelf. Zo blijft het product knuffelbaar, veilig en aanpasbaar naargelang leeftijd, weekendroutines of zelfstandigheidsniveaus.

Tegelijkertijd startte we met het ontwerpen van de interface voor de app, die ouders toelaat om routines samen te stellen, feedback te ontvangen en de beer te personaliseren in functie van de noden van hun kind.
